x ” rammi-10.

tamen prima ac potissima cura esse debet. Et Mar-
cellinus quidem tum argumento operis, tum delectu
ac dispositione, tum iudicio ac fide nemini cedit: in
praeliorum vero obsidionumque narrationibus multos
longo intervallo superat. Verba autem ipsa sunt ea
quidem Latina fere omnia3 sed constructio et collo· Α
catio verborum est, ut ita dicam, fere militaris. Nolim
tamen omnino negare, in his historiis Marcellini
quaedam occurrere reprehendenda. Nam et interdum
verbosior est, quam par sit, et doctrinae famam nimis
affectat: quod vitium est plerumque eorum, qui provecta
iam aetate ad studia se contulerunt. Hinc excessus
illi intempestiui atque pueriles de terrae motuum
causis, de Cometis, de Iride. Praeterea numerum et
tonum historicum raro servat: sed fere cothurnatus
incedit, cum historico conveniat tracta et leniter
fluens oratio, quam εἰρομένην λέξιν Aristoteles ap-
pellat. Sed haec fortasse excusari poterunt, si me·
minerimus quod 111 dicta epistola testatur Libanius,
historias a Marcellino nostro πρὸς ἐπίδειξιν, id est
ad ostentationem esse compositas. Proinde mirum
videri non debet, scenae aliquid ac plausui ab eo
datum fuisse. Adde quod haec vitia reliquis operis
virtutibus ac dotibus facile obscurantur. Denique, ut
paucis absolvam, cum ad rerum civilium, tum ad
Ecclesiasticae historiae cognitionem hic scriptor 11011
modo utilis est, sed etiam necessarius. Etsi enim
Deorum cultui mancipatus fuit, quod certe negari
11011 potest, ea tamen fide, sinceritate, modestia de
Christianorum rebus loquitur, ut nisi ex plurimis
locis toto opere sparsis constaret, eum cultorem nu-
minum fuisse, Christianus 11011 immerito posset videri.
Mitto quod antiquitates et origines tum maiorum
nostrorum, puta Francorum, tum Alamannorum et
Burgundiorum aliarumque gentium 11011 aliunde, quam
ex Marcellini historiis peti possunt. Atque utinam
tredecim quoque priores libri superessent, quibus res
gestas Augustorum ab exordio Caesaris Nervae ad

