CONSTANTIVS ΕΤ IVLIANVS 360 231

6. Accedebat autem incendebatque eius cupidita·
tem, pacatis iam Galliis incessere ultro Constantium,
coniciens eum per uaticinandi praesagia multa, quae
callebat, et somnia e uita protinus excessurum.

r 5 7. Et quoniam erudito et studioso cognitionum
omnium principi maliuoli praenoscendi futura prauas
artes adsignant, aduertendum est breuiter, unde sapienti
uiro hoc quoque accidere poterit doctrinae genus haud
leue. 8. elementorum omnium spiritus, utpote peren—

10 nium corporum praesentiendi motu semper et ubique

’ uigens, ex his, quae per disciplinas uarias adfectamus,

³ participat nobiscum munera diuinandi: et substantiales
potestates ritu diuerso placatae, uelut ex perpetuis
fontium uenis, uaticina mortalitati suppeditant uerba,

15 quibus numen praeesse dicitur Themidis, quam ex eo
quod fixa fatali lege decreta praescire facit in poste-
rum, quae τεθειμένα sermo Graecus appellat, ita co-
gnominatam in cubili solioque Iouis uigoris uiuifici
theologi ueteres conlocarunt.

20 9. Auguria et auspicia non uolucrum arbitrio fu-
tura nescientium conliguntur — nec enim hoc uel
insipiens quisquam dicet — sed uolatus auium dirigit
deus, ut rostrum sonans aut praeteruolans pinna tur-
bido meatu uel leni futura praemonstret, amat enim

25 benignitas numinis, seu quod merentur homines, seu
quod tangitur eorum adfectione, his quoque artibus
prodere quae inpendent.

10. Extis itidem pecudum attenti fatidicis, in
species conuerti suetis innumeras, accidentia sciunt.

2 30 cuius disciplinae Tages nomine quidam monstrator est,

’ ut fabulantur, in Etruriae partibus emersisse subito
uisus e terra.

 

 

1 accedebat (?) Eyssenh. accidat VP accidebat bya *2 ultro
add. V¹¹² 11 disciplinas Pb9 disciplina V 14 mortalitates V1
mortalitatis V2Pb 16 facit codd. fas sit bya 17 thetimena
VGAP 20 auspicia - nascentium (sie) add. Vm arbitrium VPb
arbitrio GA 26 quoque VGAP que rb 29 conuertit Pb
30 monstratorem ut VP monstratur ut ba monstrator ut 9

