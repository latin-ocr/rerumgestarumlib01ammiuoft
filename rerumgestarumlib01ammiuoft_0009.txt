PRAEFATIO

Henrici Valesii in priorem Ammiani Marcellini
editionem.

Ammianus Marcellinus Antiochiae genitus fuit,
parentibus ut coniicere est nobilissimis. Ipse admo-
dum adolescens inter Protectores Domesticos milita-
vit. Quo maxime argumento eius nobilitas deprehen-
ditur. Ducum enim, Comitum et Magistrorum mili-
tarium filii in eam scholam referebantur. Itaque et
Constantius Chlorus et Iovianus, qui postea Augusti
fuerunt, et Gaudentius Aetii pater [qui post ad Ma-
gisterii equitum culmen pervenit] a Domesticatu mili-
tiam exorsi sunt. Ac ceteri quidem milites in votis
habere consueuerant hanc militiae promotionem, ut
Protectores fierent, quemadmodum scribit Paulinus
in epist. 39. Marcellinus vero noster ab eo loco
militiam auspicatus est adolescens, ad quem vota
veteranorum ac desideria adspirabant. Cum autem
hic mos esset, ut ex Domesticis Protectoribus alii in
Comitatu consisterent ad Imperatoris custodiam, alii
cum Magistris militum per varias orbis Romani pro-
vincias mitterentur (quod in Annotationibus uberius
explicui) Marcellinus noster cum Ursicino Magistro
equitum missus est in Orientem, eidemque a Con-
stantio Aug. obsequi est iussus: ut ipsemet scribit
libro XIV. Ursicinus autem a Constantio ad tutelam
Orientis destinatus est anno Natalis Dominici 350, ut

